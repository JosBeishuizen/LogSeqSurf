- Vandaag de uitvaart van Gerrie. Vanochtend al vroeg opgestaan om nog een keer het eerste van de vijf Easy Pieces van Sjostakovitsj te oefenen. Zit er eigenlijk nog niet goed genoeg in. Om 9 uit naar het uitvaartcentrum tegenover de ingang van de Nieuwe Ooster. Dat ligt Gerrie opgebaard. Saar en Toon zijn er al, met Els en Ada. Iedereen komt binnendruppelen. Cathrien en Jochem zijn met Mercia en Franca al in de Kleine Aula om de electrische piano te installeren. Alles staat netjes opgesteld, we oefenen nog een paar keer. Om kwart over tien arriveren de deelnemers aan de uitvaart. Bijzonder aardig dat Florence en Alfred er zijn, Albert en Marion, Bartie, Karel en Anneke Sprenger, Liesbeth, Fred en Tineke. Het past allemaal precies in het zaaltje. Om half 11 arriveert de kist en gaat de plechtigheid beginnen. Eerst het stukje van Cathrien en mij, verre van foutloos maar zonder onderbrekingen. Dan mooie toespraken van Sanne en Eva, Mechteld, Cathrien en Berend, en ikzelf tot besluit. Tussendoor Brel (Ne me quitte pas), Connie Stuart (Zeur niet), Frans Halsema (Buitenveldert) en Ramses Shaffy (Sammy).  Mooie foto's van Ger. Al met al een hartverwarmend en waardig afscheid.
- Vanmiddag nog even gegeten bij Cathrien en Jochem, gezellig lasagne met de meiden. Ging heel goed. Daarna naar Diepenveen gegeven.