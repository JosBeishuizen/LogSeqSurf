- Een Groot Verhaal is een door de meerderheid gedeeld grondverhaal, met een geschiedenis. De geschiedenis van het Grote Verhaal van Israël en het Grote Verhaal van het christendom hebben we getracht na te vertellen.
  logseq.order-list-type:: number
- God is geen wezen maar een maatschappelijke basisorde. De vraag is dus niet "Wie is God" maar "Wat is God". Anders gezegd: om welke basisorde gaat het?
  logseq.order-list-type:: number
- De basisorde van de volkeren was uitbuiting (geprivilegieerde toeëigening van de meeropbrengst). De basisorde van Israël was autonomie en gelijkheid.
  logseq.order-list-type:: number
- De NAAM gaat nooit volledig op in de feitelijk gerealiseerde, op de Tora gefundeerde basisorde. De NAAM overstijgt iedere orde. Elke werkelijk bestaande basisorde is een steeds falende poging om vrijheid en gelijkheid met elkaar te verzoenen.
  logseq.order-list-type:: number
- Het Grote Verhaal van Israël was een tegenverhaal tegen de eigen maatschappelijke basisorde. In de tijd van de Babylonische ballingschap werd de Tora van Mozes gevonden met de contouren van de alternatieve basisorde tegenover de uitbuitingsorde. Daarom zijn we begonnen met de uitleg van die oerlegende. 
  logseq.order-list-type:: number
- Ook na de terugkeer uit de ballingschap bleef het Grote Verhaal het programma van een kleine, politiek machteloze minderheid. Pas met Ezra en Nehemia werd het Grote Verhaal de norm voor een maatschappij van vrijen en gelijken: de Torarepubliek. 
  logseq.order-list-type:: number
- In deze tijd van de Torarepubliek ontstaat de Tenach: Tora, profeten en geschriften. Het boek legt de basis voor de politiek van afzondering van de uitbuitingsordes ('goden') van de volkeren. Het beschrijft de strijd van priesters, Levieten en volk om haar werkelijk gezag. 
  logseq.order-list-type:: number
- Hellenisering betekende gelijkschakeling van economieën en sociale ordes van de afzonderlijke volkeren. Juda werd verscheurd tussen aanpassing en weigering. Tussen een globale uitbuitingsorde, georganiseerd door de hellenistische monarchieën en later het Romeinse Rijk, en de orde van autonomie en gelijkheid. 
  logseq.order-list-type:: number
- De orde met de Tora werd steeds minder uitvoerbaar, steeds meer een utopie. Ze was voor de aarde bedoeld maar werd voor de hemel voorgesteld. De apocalyptische teksten rekenden op de hemel. Vandaar moest de kracht komen om de orde van Israël in het land door te voeren. Die kracht werd gezien als menselijke gedaante (mensenzoon), als gezalfde (messias) van God. In de twee eeuwen rond het begin van de jaartelling bepaalde het messianisme steeds meer het denken en handelen van het Judese volk. Maar anderen bleven ervan overtuigd dat het volk altijd in staat is om volgens de Tora te leven. Aan het eind van de tweede eeuw vC tekende zich al de splitsing af die later zou leiden tot de scheiding van de messiaanse ecclesia en de Toragetrouwe synagoge. 
  logseq.order-list-type:: number
- Paulus zag in messianisme een uitweg uit de doodlopende sporen van assimilatie of afzondering. De Messias heft de scheiding tussen volk en volkeren, tussen sociale klassen en geslachten, op. “Geen Jood en geen Griek, geen vrije en geen slaaf, geen mannelijk en geen vrouwelijk, allen zouden één zijn in de Messias Jezus, in het ‘lichaam van de messias’, de gemeente van Joden en niet-Joden”. De Tora mocht niet langer een scheidslijn vormen tussen het volk en de volkeren. God is alles in allen. 
  logseq.order-list-type:: number
- De Joden gaan ten onder na de oorlog tegen Rome. Marcus brengt de Messias weer terug bij zijn Joodse wortels. Evangelie is Marcus én discussie met Marcus. De andere evangeliën verhalen proberen ieder op een eigen manier een antwoord te vinden op de verlegenheden van Marcus: de weg naar de volkeren (Matteüs en Lukas) en het verzamelen van de verstrooide kinderen van Israël (en van God) in de diaspora (Johannes).
  logseq.order-list-type:: number
- De gemeenten na Paulus waren zonder Joden en zonder Tora. Later tegen de Joden. Daarnaast de stroming van de Joods-messiaanse gemeenten, zie Matteüs. 
  logseq.order-list-type:: number
- Het christendom bleef de Tenach trouw. Al werd die heilshistorisch gelezen (naar Jezus toe) in plaats van Tenach-geleid (vanuit Jezus terug). 
  logseq.order-list-type:: number
- In de eerste periode van het Romeinse Rijk bleef het christendom het gebod tot afzondering, weigering trouw. Het weigerde de Romeinse goden te eren, dat wil zeggen de maatschappelijke basisorde van het Romeinse Rijk als hoogste instantie te aanvaarden. De basisstructuur van het christendom in de eerste periode van het Romeinse Rijk, het principaat, was weigering.
  logseq.order-list-type:: number
- Toen de God van de christenen de God van het rijk werd, toen God het merkteken werd van de Romeinse orde hebben de theologen geprobeerd de samenhang tussen beide testamenten vast te houden. 
  logseq.order-list-type:: number
- Maar de God van het Grote Verhaal werd de God van de heersende orde. Geen weigering meer maar aanvaarding.
  logseq.order-list-type:: number
-