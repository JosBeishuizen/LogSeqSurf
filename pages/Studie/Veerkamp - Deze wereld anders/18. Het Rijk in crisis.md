## 18.1. De Romeinse economie stort in
- Er bestond niet zoiets als een homogene Romeinse economie. De verschillende regio's in het Rijk vertoonden verschillende stadia van economische ontwikkeling. Maar de handel werd bevorderd door de gaandeweg in veel gebieden ingevoerde Romeinse munteenheid. We zien dat de rijkdom van de elites snel toenam in de tweede eeuw vC. Zolang de veroveringen van de Romeinse republiek en het keizerrijk voortduurden worden de elites rijker. Door roof, tribuut (edelmetaal en goederen) en de toevoer van slaven. Maar de (stads-)bevolking als geheel bleef arm. Op het platteland van Italië en Griekenland heerste geen armoede, behalve in tijden van nood.
- Gedurende de tweede eeuw (100-200 nC) bleef de voedselvoorziening overeind, het Rijk werd solide geregeerd. Het handhaven van de landsgrenzen door het leger kostte wel grote inspanningen. Door inflatie steeg de soldij van 225 denariën per jaar onder Augustus (begin eerste eeuw) tot 750 denariën onder Caracalla (211-217). Met de stijgende inflatie nam de kwaliteit van het geld af, steeds minder zilver, steeds meer koper en lood. In de tweede helft van de derde eeuw was de inflatie niet meer te beteugelen. Oorzaak: toenemende vraag, maar vooral afname van het aanbod aan voedsel. De plattelandsbevolking trok naar de steden waardoor er niet voldoende mensen in de landbouw werkzaam bleven. Deze trek werd veroorzaakt doordat de elite zich land toeëigende waardoor er steeds meer land-loze boeren kwamen zonder inkomsten. Hoe groter de landgoederen waren, hoe kleiner de productie De kapitaalvoorziening in de vorm van stoffelijk kapitaal (bruikbare grond, mijnbouw), edelmetaal en arbeidskracht stokte en ging zelfs achteruit.
- In de derde eeuw nam het aantal mensen dat was aangewezen op staatssteun toe. Ook het leger en de ambtenarij stelden steeds hogere eisen. De wanverhouding tussen vraag en aabod nam toe, en daarmee de inflatie. De staat en de soldaten plunderden de bevolking. Het leger rebelleerde, de ene staatsgreep volgde op de andere. De geordende geldeconomie hield op te bestaan. Er ontstond een ruileconomie.  Sommige delen van het rijk werden onafhankelijk, voor kortere of langere tijd.
- Het Romeinse Rijk was een agrarische samenleving. Het nationaal product kwam voornamelijk van het land. De steden waren verbruikscentra, geen productiecentra. De verhouding tussen stad en land was parasitair, zie hoofdstuk [[07. Juda in de Hellenistische tijd]]. De chaos van de derde eeuw gaf vooral de stadsbevolking veel last. Op het land was het makkelijker rondkomen.
- De christenen waren te vinden onder de handwerkers en dienstverleners in de steden. Hun onderlinge verbondenheid juist in de moeilijke tijd na 235 (begin van 50 jaar soldatenkeizers) oefende grote aantrekkingskracht uit op niet-christenen.
- Om de staatsinkomsten te vergroten moest de landbouwproductie omhoog. Het financiële systeem moest opnieuw uitgevonden worden. Dat lukte Diocletianus die in 284 aan de macht kwam.
- ## 18.2. Maatschappelijke basisstructuur: familia en pietas
- Het fundament van de Romeinse maatschappij vormde de _familia_.  Daartoe behoorden de vader, de pater familias, diens vrouw, kinderen en slaven, en later in de adellijke families de _clientela_. De vader bezat vrijwel absolute autoriteit. Hij bepaalde of kinderen na hun geboorte in leven mochten blijven. De _pietas_ is de onvoorwaardelijke aanvaarding van gezag van de pater familias. Tegen zijn beslissingen is geen tegenspraak of verzet mogelijk. Door intriges, vooral in koningsfamilies, kan zijn macht natuurlijk ondergraven worden. Als tegenprestatie zorgde de pater familias voor de leden van de familie, soms ook voor de clientela, een aan hem alleen onderdanige bevolkingsgroep. De zorgplicht van de keizer betrof de bevolking van Rome die niet tot een clientela hoorden, en vooral het leger, het hof en de ambtenaren. Pietas was een politieke deugd, erkenning van de maatschappelijke basisorde van paterniteit (patriarchaat?), een goddelijke orde. De pietas wordt een religieuze deugd omdat ze een politieke basisdeugd is, niet andersom.
- De Romeinse samenleving bestond aanvankelijk de adel (oude families, senatoren) en het plebs (hoofdzakelijk vrije boeren). Tijdens de grote oorlogen in de derde en tweede eeuw vC ontwikkelde zich een stand van vermogende grondbezitters die hun bezit lieten bewerken door pachters of slaven en die niet zelden grootschalige handel in landbouwproducten bedreven. De leden van deze stand waren verplicht om in oorlogstijd de republiek te dienen met paard en uitrusting: de equites of ridders. Deze ontwikkeling ondermijnde het instituut van de familia. Er ontstond een nieuwe orde, gebouwd op kapitaal en slavenarbeid. Uitbreiding van het grondbezit, ten koste van de vrije en economisch zelfstandige boeren. De grootgrondbezitters waren de nieuwe kapitalisten, ze woonden zelf in de steden.
- Hoe het er in de huurkazernes of slums van Rome uitzag weten we niet. Geen enkele antieke schrijver interesseerde zich voor de onderlaag van de samenleving. De verruwing van het openbare leven, het uiteenvallen van de basisstructuur familia/pietas,  blijkt uit de gladiatorenspelen, sinds de tweede eeuw vC een volksvermaak. Pas aan het eind van de vijfde eeuw werd dat soort vertoningen verboden.
- Met brood en spelen werd de onderlaag, die regelmatig tot rellen neigde, afgeleid van hun sociaaleconomische en politieke problemen.
- ## 18.3. Het streven naar een renaissance van de antieke cultuur - Apuleius en Plotinus
- Apuleius (Wikipedia): werd in het noordoosten van Algerije geboren rond 123 - 125 nC en overleed circa 170 - 180. Zijn schelmenroman Metamorfosen, beter bekend als De Gouden Ezel, is de enige in het Latijn geschreven roman die als geheel bewaard is gebleven. Het verhaal: "Het is een fantasierijk, brutaal, humoristisch verhaal over de avonturen van een zekere Lucius die met magie experimenteert en per ongeluk in een ezel  verandert maar zijn menselijke verstand behoudt. In deze 'vermomming' hoort en ziet hij vele ongewone zaken totdat hij door de godin Isis gered wordt op een eerder onverwachte wijze. Binnen deze raamvertelling bevinden zich vele kortere verhalen, waarvan het langste en het bekendste dat over Amor en Psyche" (https://nl.m.wikipedia.org/wiki/Lucius_Apuleius_Madaurensis). Hiermee beschrijft Apuleius een leven dat volkomen tegengesteld is aan de traditionele maatschappelijke deugden. Verlossing uit dit leven is alleen mogelijk door religie, in dit geval door de Isiscultus. Dat vergt blijmoedige onthouding en boetedoening.
- Er is verwantschap tussen Apuleius een de gnosis. De gnosis (Wikipedia): "De mens [is] afkomstig [...] uit een goddelijke wereld en [heeft] in zijn aardse situatie een goddelijke kern in zich [...] die afkomstig is uit die wereld. Die kern is verstrikt geraakt in de materie of in het kwaad in de stoffelijke wereld. Demonische krachten, soms ook geïnterpreteerd als hartstochten of het noodlot, trachten die kern gevangen te houden in zijn lichamelijk omhulsel. Wie de werkelijke situatie kent en dus ook weet heeft van zijn goddelijke kern en van de mogelijkheid tot terugkeer naar de goddelijke wereld heeft gnosis" (https://nl.m.wikipedia.org/wiki/Gnosis). De verwantschap: de ziel is gevangen in een (ezels-)huid en wordt daar weer uit verlost. Je kunt de gnosis omschrijven als een specifieke vorm van ongenoegen met de wereldorde. Bij Apuleius en zijn geestverwanten. Men vluchtte naar nieuwe goden en godinnen, veelal uit de oosterse mysteriereligies. Dat gold niet voor de oude adel (in de Senaat) maar wel voor de nieuwe klasse van ondernemers, de equites, waartoe ook Apuleius behoorde. De religieuze vormen van onvrede met de bestaande wereldorde bestonden uit vluchtgedrag: de wereld ontvluchten, zich voor haar afsluiten, het aardse leven van nu opvatten als louter voorbereiding op het leven in de hemel.
- In de tweede eeuw en de eerste helft van de derde eeuw Waren aanhangers van gnosis en christendom  vooral in de steden te vinden, niet in de stedelijke onderlaag, maar in het segment daarboven van kleine handwerkers waar weinig slaven werkzaam waren. Het onzekere leven in de stad was een beginpunt voor het outstaan van gnostische sectes, maar ook voor het succes van het christendom aan het einde van de derde eeuw.
- Maar er waren ook duidelijke verschillen tussen Christendom en gnosis. Het christendom wijst de  bestaande wereld _orde_ - haar 'goden' dus - af, maar niet de _wereld als materiële leefruimte_. De gnosis beschouwt de materiële wereld zelf als verdoemd. Het kent gun deugd, dat wil zeggen, geen goed leven in een kwade wereld.
- De filosofie van Plotinus past in een reeks pogingen om het Grote Verhaal van de Oudheid te vernieuwen. Plotinus werd in Egypte geboren in 204 en overleed in Campanië in 270. In de veranderde wereld probeert hij Plato's leer te herstellen. Hij verzet zich tegen de opvatting van de gnosis dat de wereld zonder God is en dat een deugdzaam leven niet mogelijk is. Zijn opvatting: de deugd stelt mensen in staat in en met de wereld op te stijgen naar de wereld van de geest, van het zuivere denken, en naar het _Ene_ dat voorbij aan al het zijnde is en tegelijk oorsprong van het geheel. Het _Ene_ is het Zijn voorbij al het zijn, het Goede voorbij al het goede, het Schone voorbij al het schone, het Licht voorbij al het licht. Door uitstraling ontstaat uit het Ene de Geest, het zuivere denken. De Geest brengt de wereldziel uit zichzelf voort  en deze de afzonderlijke zielen. De materie is het vormeloze, het behoeftige zelf, en in zoverre slecht als zij al het positieve en dus al het goede in zichzelf ontbeert. Plotinus neemt stelling tegen de gnostici. In zijn ogen is de gnosis slechts een bespotting van de klassieke filosofie, met name die van Plato. Het lichaam is mooi, vooral het hoofd dat het vermogen bergt waardoor de mensen kunnen denken. Maar het lichaam is ook zwaarte en last vanwege zijn ziektes en behoeften.
- Plotinus nam een elitair standpunt in. Alleen zij die anderen voor zich kunnen laten werken kunnen de weg naar de wereld van de geest vinden. Daarin is Plotinus een goede leerling van Plato. Plotinus wilde in Campanië een stad stichten, Platonopolis, waar geleerden zich uitsluitend aan de wijsheid zouden wijden. Het project mislukte. De hele poging tot herleving van de filosofie van Plato mislukte. Uiteindelijke kon deze filosofie weinig bijdrage aan een vernieuwing veen staat en maatschappij. Een door en door elitair denken, juist in een over de hele linie uiteenvallende maatschappij, kan nooit een nieuw Groot Verhaal worden. Dat zou iedereen in de maatschappij een plaats moeten toewijzen, terwijl Plotinus slechts weinigen een menswaardige plaats in de wereld toebedacht.
- Toch werkte Plotinus' denken door in het christendom, in het denken en in de levenswijze. Net als een aantal belangrijke christelijke theologen in de 3e eeuw had Plotinus gestudeerd in Alexandrië. Verder vormde Plotines een brug tussen de antieke filosofie en oorspronkelijk messiaans-Joodse voorstellingen. Plotinus maakt het mogelijk uit de wereld op te stijgen naar het rijk van de geest.  Maar hij neemt de wereldorde zoals hij is geen veroordeling of poging tot revolutionaire verandering. Voor Augustinus en andere intellectuelen vormde Plotinus een brug naar het christendom. Onthouding jegens de wereld is de vorm die de wereldkritiek van het oorspronkelijk messianisme aannam, en dit werd de gelovigen als nastrevenswaardig voorgehouden. Maar onthouding tegenover de wereld kan nauwelijks het succes verklaren dat het christendom in de derde en vierde eeuw juist onder de laagste klassen van de bevolking had. Veeleer bood het hen een ander model van samenleren.
- ## 18.4. Een tegenmodel: ecclesia en dilectio
- Voor het christendom was de derde eeuw en periode van vooruitgang. Decius (249-251) bepaalde dat alle vrije inwoners van het rijk de goden van het rijk gunstig moesten stemmen middels offers en gebeden. De weigering van de christenen om aan deze eis te voldoen leidde tot de eerste centraal georganiseerde vervolging van christenen, met instemming van de gehele bevolking.
- Vooral in de lagere klassen en bij de overwegend conservatieve elites was christenhaat gangbaar. Diocletianus ontketende in 303 een grote en uiterst bloedige vervolging die jaren aanhield. Er was geen reden voor de vervolging. Christenen leefden als brave burgers. Hun religie was niet het grote alternatief voor de wereldorde van het Romeinse Rijk.
- Het Romeinse strafrecht was relatief onontwikkeld. Strafzaken werden als _cognitio extra ordinem_ behandeld, dat wil zeggen zonder bewijsvoering en getuigenverhoor. Christenhaat kon tot pogromachtige vergrijpen van de kant van de bevolking leiden. De houding van de overheid jegens de christenen was onberekenbaar. Dat verschilde per provincie. Plaatselijk was de vervolging niet zonder succes. Christenen zwichtten voor de druk om naar hun eigen God ook de natuurlijke goden te aanbidden. Er waren bisschoppen die grote landgoederen beheerden en priesters die met succes handel dreven. Zij voelden zich kennelijk goed thuis in de Romeinse samenleving. In de praktijk was Christus voor hen een god als alle goden.