- Liefde is kennis van het individu.
- Iris Murdoch in De soevereiniteit van het goede (1970, 2021)
- In het essay ‘Het idee van volmaaktheid’ zet romanschrijfster én filosofe Iris Murdoch zich af tegen het heersende denken dat de innerlijkheid van de mens ontkent. Daartoe werkt ze een interessant en subtiel voorbeeld uit van een vrouw die haar schoondochter stiekem maar een vulgaire meid vindt. En als deze schoonmoeder besluit om toch een keer goed naar het meisje te kijken en uiteindelijk haar oordeel bijstelt en zelfs van haar gaat houden, gebeurt dat allemaal ook alleen bij haar vanbinnen. Het is dit aandachtig leren kennen van de individuele persoon dat een belangrijke morele, zij het oneindige, taak is.
  
  Tevens verschenen op de Filosofiekalender © Veen Media